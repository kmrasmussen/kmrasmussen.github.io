## Masseuddøen

Hvordan løser vi den 6. masseuddøen? Vi skal have en måde at leve i symbiose med alle andre arter på jorden. På nuværende tidspunkt er vi en art, der er i kraftig udvikling, vi er evolutionært succesfulde. Der er nogle arter, der er også er succesfulde i symbiose med os. Kornarter og landbrugsdyr. Vi er i forbindelse med visse plante- og dyrearter i landbrug, derudover er der mikrobakterier og insekter i jorden, der muliggør nedbrydningen af dyrenes ekskrementer i jorden, således at planterne får næring. I en del kornarter er vi afhængige af biernes pollination. Vigtigt er det dog at se, at disse økosystemer i en vis forstand er ekstremt simple, i forhold til andre mulige økosystemer, der ikke er landbrug. Det meste landbrug er monokulturer, hvor havre lever blandt havre og aks blandt aks. Hver mark udgør en genetisk population.

## Biodiversitetsdefinition

Hvis vi skal formulere den 6. masseuddøen på den mest teoretiske måde, kan vi sige at den er udtryk for en reduktion i den globale genpøl, for en population der omfatter hele verden. Økosystemers kompleksitet vil også kunne måles kvalitativt ud fra en informationsteoretisk vurdering af den genetiske information i et givent område.

Hvis man skal formulere en positiv akse i modsætning til vores beskrivelse af arternes uddøen, er det at udvide den genetiske information der er aktivt i verden. Lige nu er vores produktion
af plastik og andet ikke-organisk affald.

Man kunne argumentere for at man kunne skabe nok genetisk information datalogisk, simuleringsmæssigt, og at dette ville være nok. Det er estimeret at der er 8 millioner arter på jorden. Hvis alle deres genomer blev sekvenseret og alle proteinsekvenser blev fundet, ville det så være lige så godt, om de ikke eksisterede som levende, så længe DNAet blev bevaret?

Mennesket er ved hjælp af computeren ved at etablere sig selv som en selvmanipulerende  struktur. Vi etablerer en ekstern computerbaseret model af vores eget biologiske system. I stedet for at overveje, hvordan denne datalogiske kan dominere og kontrollere det biologiske, så bør vi se hvordan det datalogiske og biologiske kan integreres symbiotisk. Hvad menes der her med symbiotisk? Symbiosen er en fælles ting, det betyder at det biologiske ikke skal sælge alt til det datalogiske. Det datalogiske har sine kvaliteter, mens det biologiske har sine. Det kan sagtens være at det datalogiske ikke er i stand til at forudsige.

## Biomaterialer

En stor triumf i bioteknologien vil være at have tilstrækkelig datalogisk forståelse for proteiners interaktion til at skabe materiale, der har så mange muligheder som den biologiske verden har. At kunne designe materialer, der har bestemt organiske kvaliteter vil være et stort skridt mod at få større integration mellem vores art og andre. 

## Psyke, spiritualitet

En anden er at sige, at perfektionen af den menneskelige krop i lægevidenskaben og fysioterapien, vil brede sig via det psykiatriske og psykoterapeutiske til at dreje sig om perfektionen af sindet, måske først i en kognitiv forstand. Hvordan ville dette blive gjort? Den nuværende psykiaktriske vej er at syntetisere kemiske molekyler, der påvirker kroppen på en given måde. Der er noget simplitisk ved denne tilgang, fordi en menneskelig organisme er så ekstremt et komplekst et system, at enkelte stoffers effekter ikke kan overvåges.

## Kontrol af kroppen

En meget dominerende vej at gå vil være at forsøge at få måder, hvorpå indholdet i blodet kunne overvåges forskellige steder i kroppen blev opsamplet som data. Man ville ligeledes ønske digital kontrol over stimuleringen af de forskellige kirtler. Vi forestiller os at der vil være tilstrækkelig udvikling i maskinlæringsteknikker til at man ville kunne få en menigsfuld model af det empiriske faserum. Kan du lære nok om systemets faserum til at kunne beskrive interventionen, der skal til for at bringe personen i en bestemt tilstand?

Hvis en person havde måledelen af denne teknologi integreret i sig ville det være muligt at se forandringer efter personen havde spist: Sukker i blodet, men også dopamin, immunologisk aktivation af cytosiner, og meget andet jeg ikke ved. Hvis personen røg cannabis, ville der straks kunne ses endorfiner, cannabinoider og meget andet. Interventionsdelen ville ikke have mulighed for at bringe en person til disse stadier af faserummet, fordi det ville kræve teknologi (i denne pathway), der var i stand til at indsætte disse kemikalier i blodet.

Kan man intervenere i en kirtel? Hvis en kirtel var en simpel struktur, hvis ydre grænse blot indeholdt en type receptor, og vi kunne bestemme aktivation af hele kirtlen udfra procentdel aktivation, så kunne man forestille sig at man kunne bringe syntetiserede molekyler ind udefra. Men som man nok begynder at se ved denne måde at tænke, er at den ignorerer det molekylærbiologiske potentiale. Vi arbejder uden om cellernes egne evner.

Vores tarmflora er et økosystem med gener vi ikke selv indeholder. Vi er i symbiose med dem, Hvis man ikke regner med at vi datalogisk kan være mere effektive i udviklingen af nye måder hvorpå mikrobakterier opfører sig på, så må man i stedet skabe nok grobund for et diverst og resilient system. Mængden af gener er 150 gange i tarmfloraen end i menneskets genom. 

## Økosystem, geografi

Med de bananer jeg har spist i dag er der en sammenhæng mellem den art af banan jeg har spist og min egen art. Frugterne fra træet er blevet transporteret til et andet kontinent. Men træet er selv en del af et geografisk lokaliserbart økosystem, hvor jeg aldrig vil sætte min fod. Det er tydeligt at jeg ikke har nogen forpligtelser i forhold til dette økosystem. Mine ekstrementer, min kuldioxid, mit lort og spyt vender ikke tilbage.

## Landbrug

Food and Agriculture Organization of the United Nations i en rapport fra 1993, hypotetiserer under strenge forsimplinger at en person ville kunne brødfødes ved 700 kvadratmeter land, givet optimale betingelser og udnytning af mulighederne. Hvis 10 milliarder mennesker alle brugte så meget ville vi bruge under en million kvadratmeter ud af de 100 millioner i stedet for halvdelen.

Man kunne forestille sig et scenarie, hvor menneskeheden trak sig sammen et lille areal med høj befolkningstæthed, et urbant tilfælde. Det ville da udgøre et økosystem, der udgjort primært af en bestemt art. På et ekstra område måske en anden procent af klodens jordoverflade, på indstrialiseret og automatiseret vis opdyrkede alle de nødvendige fødevarer og materialer, der skulle forbruges at menneskerne i det andet område. Energi bevæger sig fra solen direkte på begge økosystemer, men biologisk materiale bevæger sig fra opdyrkningsområdet B til menneskeområdet H.

I minebrug hentes mineraler og geologisk materiale som ikke kan dannes ved landbrug eller teknologisk syntetisering. Det må være muligt at vurdere, hvor stor en mængde af produkter fra minedrift, der ville skulle til for at opstille et stabilt system, hvor materialerne skulle genbruges i B. Er der plads til både landbrug, fabrikering og genbrug?

Muligt habitat areal 10^8 km^2, på kloden 10^10 mennesker. Kvadratkilometer per menneske 10^8 * 10^-10 = 10^(8-10) = 10^-2 km2. En procent af en kvadratkilometer. 10^-2 km2 er 10^4 kvadratmeter eller en hektar. Hvordan transformerer vi vores måde at leve økologisk på? Vi skal kompostere, på en måde hvor vi skaber et mindre økosystem, der skal være output fra vores eget forbrug. Hvor meget er et økosystem bygget på symbiose? Vi ved at økosystemers udvikling er dybt forbundne med evolutionær tilpasning og nicher.

Fødenetværk er energimæssige netværk. Solen er lavest i fødenetværket, sammen med molekyler i luft i mineraler, det geologiske lag. Fotosyntesen, hvor planter tager CO2 fra luften og lys og udfører en biokemisk reaktion, der efterlader O2, udgør den næstnederste lag. Det gøres paralleliseret af hele økosystemets mængde af klorofyl. Vand i både gas og flydende form er også en del af det nederste lag. Angående fordelingen af molekyler i disse planter er 80-90 procent af dem vand. Da planter er eukaryote er der en distribution af funktioner i hele det fysiologiske netværk, der internet kan beskrives som en symbiose, der er muliggøres af at cellerne i forskellige dele af organismen bærer nogenlunde samme DNA. Immunforsvaret definerer organismen som et immonologisk selv, der er sat i kontrast til andre organismer. Fotosyntese og respiration, som også foregår i planter, når fotoner ikke er tilgængelige udgør to funktioner, der muliggør receptionen af energi og masse fra første lag til andet.

Skal vi begynde at bevæge os mindre, ikke bare for ind til vi har fået kontrol over global opvarmning?Vi ønsker en bestemt komposition af drivhusgasser i atmosfæren, der gør det muligt at biosfæren kan overleve og være mest muligt vibrant, divers og kompleks. CO2 og methan. At alt bliver målt i ækvivalenter, betyder  ikke at vi kun skal tænke i CO2, selvom CO2 er en stor spiller. CO2 nedbringes ved at have mere fotosyntese og mindre forbrænding. Den forbrænding der sker i klodens celler bidrager nok ikke til en betydelig del af udledningen. Al den olie vi brænder af uden for vores kroppe er et resultat af enorme mængder biologisk materiale, og er langt højere end mængden af det mad vi spiser.

Solceller er mere effektive end planters klorofyl.