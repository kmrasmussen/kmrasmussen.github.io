# Jurema

## Forberdelse og tilberedelse

I går kogte jeg 5 gram stepperude og 10 gram jurema til to forskellige slags te. Jeg havde ordnet alle ting med skole, så jeg kunne bruge weekenden på at tage disse planter som en medicin, der skulle bringe mig til et større perspektiv på mit liv og min plads i verden. Den sidste uge har jeg ikke onaneret, jeg har spist mad uden kryderi og generelt minimeret stimuli så godt jeg kunne, da det bliver anbefalet som forberedelse til at indtage ayahuasca. Koblingen af stepperude og mimosa hostilis/jurma bliver nogle gange kaldt mimosahusca, fordi det er en slags analog til ayahusca, da stepperuden indeholder MAO inhibitor harmalin ligesom caapiplanten, der bruges i ayahuasca. Inhibitionen gør, at DMT fra juremaen eller psykotria viridis kan optages oralt.

Jeg stod op om morgenen kl. 6.30, sendte en ansøgning der skulle sendes inden søndag og læste det jeg manglede af det der skulle læses til mandagens forelæsning. Derefter mediterede jeg en time og gik en tur uden i et område tæt på, hvor der er en del natur. Jeg rydede op på mit værelse og gjorde det klar til om aftenen, ved at rykke rundt. Jeg lavede en cirkel med planter rundt om min meditationspude, med den tanke at det kunne minde lidt om de cirkler man normalt sidder i, når man tager del i en ayahuascaceremoni.

Derefter fandt jeg en opskrift frem jeg havde fundet. Jeg manglede citroner, der efter sigende skulle hjælpe med at udtrække DMT'en fra planten. Jeg var lidt ærgerlig over at jeg blev nødt til at gøre det, da jeg ellers havde været fri for at være i kontakt med andre i dag, men jeg gik ned til bazaaren og købte dem.

Jeg kom hjem og fandt planterne frem. Jeg hentede vægt, gryde og en beholder til at måle op med ude fra fælleskøkkenet. Jeg skar citronerne ud og pressede dem til 150 milliliter citronsaft. Jeg tog halvdelen af en pose med 10 gram peganum harmala og placerede dem i min morter, men da de ikke var lette at knuse valgte jeg at skære dem i mindre, hvilket tog lang tid. Jeg fandt mit portable induktionskomfur frem og fandt ud af at den skulle være mellem 2 og 3 for at få vandet til at simre. Da det simrede hældte jeg gradvist harmalaen over i vandet, jeg havde 200 ml vand. Dampen havde en lugt der var moderat kraftig, så jeg åbnede vinduet. Jeg blev lidt nervøs for at min røgalarm skulle gå i gang så jeg satte en plastikpose for. Jeg besluttede for at flytte komfuret over på mit skrivebord, tættere på vinduet. Jeg simrede peganum harmalaen i omtrent 30 minutter, lod det kort køle ned og filtrerede det med et kaffefilter. Det gik meget langsomt, fordi der stadig var en masse fast materiale. Jeg tog meget af det faste materiale op med en ske og placerede det i en beholder. Derefter fandt jeg mimosaen rodbark frem og opmålte 10 gram, som jeg prøvede at skære, hvilket viste sig at være meget svært. Den opskrift jeg fulgte sagde at det skulle være fint skåret, men jeg fandt en anden der mente at at den oprevne form jeg havde var bedst, så jeg valgte en mellemting, hvor jeg skar det så godt jeg kunne.

Jeg lagde rodbarken i gryden og dækkede med vand og satte det til at koge. Jeg tilføjede en god sjat med citronsaft. Dampen var rimelig vellugtende, den mindede mig en smule om gløg. Jeg kogte den i 25 minutter, hvorefter der ikke var meget vand tilbage. Jeg hældte vandret fra gryden i et kaffefilter, hvor det også gik meget langsomt med at filtrere og tilføjede nyt vand til det resterende plantemateriale. I næste omgang brugte jeg meget mere vand og holdt hele tiden plantematerialet dækket.

Uden for mit vindue, tæt på, var der børn der havde fodboldtræning. Klokken var 17 og jeg tænkte at det kunne være de ville være færdig klokken 18. Det betød at jeg ikke havde travlt med at koge mimosaen og gav den god tid hvorefter jeg filtrerede det i et tørklæde da kaffefiltrende ikke bevægede sig nogen retning. Det var en meget bedre ide, da jeg hurtigt fik filtreret det. Jeg valgte at koge harmalaen endnu en gang, men jeg begyndte at blive spændt ved tanken om at mit ritual nærmede sig. Imens det kogte lagde jeg mig på min seng og for at rette min intention om formålet med mit ritual skrev jeg følgende i min notesbog, der var baseret på tanker fra min meditation om formiddagen.

*Jurema,
vis mig et nyt persona,
der kan give plads til mig
et hvor de fejl der har hobet sig op
er borte
vi smig og lær mig en vej at
gro, der er holdbar og bæredygtig
lær mig om rødderne til min lidelse
og vis mig, hvad jeg kan ændre.
vis mig en vej ud af min følelse
af isolation
hvordan skal jeg positionere mig
i forhold til de fællesskaber
jeg er en del af?
giv mig indsigt i det feminine
og det maskuline og mit forhold
til dem, indsigt i liv og død
rodfæst mig i jorden
peg på min plads
jeg har en sort-hvid tilgang
til mit livs betydning
helbred og nuancér
lad mig give slip, også på
det glemte og gemte
hvilke rytmer ligger dybt i
mit hjertes slag?
Åbenbar en global, universel kærlighed
og medfølelse*

Selvom jeg havde svært ved at forestille mig, hvordan jeg skulle kunne få svar på sådanne ting ved at drikke disse planter, var mit indtryk fra at læse om andres oplevelser, at det var muligt at få kraftige visioner.

Det første opkog af harmala havde jeg hældt i to forskellige beholder, en til denne aften og en til næste dag. Det samme gjorde jeg med juremaen. Da andet opkog af harmalen var færdig og jeg filtrerede det i tørklædet var det blevet bedre filtreret en i første omgang. Grunden var nok at jeg havde ødelagt kaffefiltret med skeen, da jeg ville have plantematerialet op. Derfor filtrerede jeg også det oprindelige igennem tørklædet og fordelte igen det igen i to beholdere. Jeg havde nu to beholdere med lige meget jurema og to beholdere med lige meget stepperude. Der var en smulle mindre stepperude, men for begge var der en blot en stor mundfuld.

Jeg rengjorde mit tekøkken og tænkte at jeg ville lægge tingene jeg havde taget fra køkkenet tilbage, og at jeg også ville lægge min kniv ud i køkkenet, så jeg ikke ikke ville have muligheden for at skade mig selv. Jeg gik derud, men da jeg åbnede døren på klem og kunne se at der var nogle derinde, gik jeg tilbage. Jeg vill helst ikke møde flere mennesker, fordi det ville kunne gøre mig nervøs og fra tidligere oplevelser har jeg erfaring med at sociale møder kan være forstyrrende med hensyn til koncentrationen. Jeg overvejede kort om jeg kunne placere kniven et sted i mit rum, hvor den var mindre tilgængelig, men konkluderede at det nok var fint bare at lægge den i køkkenet.

## Session

Jeg tog gardinerne for og slukkede lyset, da man traditionelt tager ayahuasca i mørket. Jeg overvejde om, om jeg skulle have lys på badeværelset, men valgte ikke at have det. Jeg vidste at man ville få dårlige koordinationsevner, men vurderede at jeg sladig godt ville kunne træde og planterne i cirklen, hvis jeg var forsigtig. Tændte lyset i gen. Fandt øjenskygge frem og lagde dem til venstre for min mediationspude sammen med en stor gryde til at kaste op i, selvom jeg havde fastet siden i går aftes og klokken nu var over 18.

Jeg havde været i tvivl om jeg skulle have baggrundsmusik; i ayahuascaceremonierne synger curarandaen såkaldte icaros, der er sange han har fået givet af planterne. Jeg placerede computeren til venstre for mig med Spotify og havde den koblet til min højtaler. Det var tid. Jeg tog en beholder med harmala og en beholder med jurema og satte dem i cirklen og slukkede lyst. Jeg satte mig hen i cirklen og lukkede øjnene. Efter et par åndedræt bestemte jeg mig for at jeg gerne ville have stearinlys, selvom jeg tidligere havde konkluderet at det ville være en dårlig ide. Jeg fandt dem og en lighter frem og satte også dem i cirklen. Slukkede igen lyset og satte mig tilbage. Nu var jeg klar. Jeg fandt en playliste af Mendel Kaelen frem, der hedder "Music for/as psychedelic therapy" og skruede lidt ned. Tog et par åndedræt med lukkede øjne og bestemte mig for at forankre mig selv langsomt i mit hoved minde mig selv om det værdier jeg stolede på: Kærlighed, omsorg, tilgivelse, tillid, åbenhed. Den ambiente musik fra højtaleren bestod af langtstrukne akkorder fra en guitar med rumklang. Jeg kunne ikke udsætte det mere. Jeg tog glasset med harmala, åbnede den og slugte det hele hurtigt, i forventningen om at det ville smage dårligt. Det gjorde det ikke. Det smagte meget af citronsaft, og jeg overvejde om der var for meget citronsaft i. Jeg vidste at stepperuden ikke var at spøge med, at den kunne være farlig i større mængder. Denne portion svarede dog kun til 2.5 gram. Jeg lukkede øjnene og mediterede mens jeg ventede på at den sedative effekten skulle indtræde. Min koncentration var moderat, og mine tanker var præget af vurdering. Mon det virker? Har jeg kogt den ordentligt? Jeg begyndte at mærke en form for afslappet følelse, men var skeptisk og tænkte at det kunne være mine egne tanker. Jeg vidste at stepperuden kunne have en vasokonstriktiv effekt, hvilket jeg ikke var glad for, da jeg i et par år har haft en nervøsitet for mit hjerte. Det fik mig også til at være opmærksom på dette aspekt, og da jeg gradvist kunne mærke følelser i mit bryst tænkte jeg at det var dette. Det var ikke behageligt men det gik væk. Jeg begyndte at finde ind til en dybere ro og længere vejrtrækninger, hvor jeg havde det behageligt. Senere vidste jeg at effekten var der, selvom den var mild. Jeg sad og lyttede til musikken, efter et par sange åbnede jeg øjnene og så at de 15 minutter næsten var gået, før jeg ville tage mimosaen. Jeg ventede endnu en sang, hvorefter jeg åbnede låget på næste beholder og slugte denne, her med en stærkere forventning om at det ville smage forfærdeligt, da jeg havde læst endnu flere sige det om juremaen end om harmalaen. Da den heller ikke var slem havde jeg nogle af de samme tanker som tidligere men fik snart en bedre koncentration, dog var mine forventninger stadig i vejen. Efter noget tid begyndte jeg at kunne mærke lidt og tog øjenskygge på. Tonerne fra musikken blev mere rummelige. Næste sang begyndte, den havde en dyb stortromme der mindede mig lidt om ældre kulturer og jeg fik et billede af nogle egyptiske vægmalerier med nogle mennesker, mænd. Jeg vurderede snart at det ikke var noget specielt og at jeg også ville kunne havde haft sådanne associationer uden at have drukket noget.

Der skete ikke så meget, jeg kunne ikke mærke noget specielt. Jeg begyndte at reflektere på mit eget ønske om at der skulle ske noget, og hvordan disse tanker forhindrede mig i at lytte. Snart begyndte jeg at have en slags dialog, hvor jeg forestillede mig at juremaen tog den position, at jeg ikke var stille nok og at jeg skulle give den plads. Mit sind var altså på det tidspunkt mere en scene for to spillere, men det var ikke overbevisende og da der var gået noget tid var jeg væk fra dette. Der var ved at have gået lang tid. Jeg ændrede min siddeposition fra den normale meditationsposition til at samle benene bøjet foran mig. Jeg kunne mærke min mave, kunne både mærke at jeg havde fastet og at der var væske i den, og at det var meget syrligt. Jeg begyndte at få lidt behagelige følelser i min nedre overkrop, der bevægede sig opad, og snart havde jeg en følelse af at der var guldfarvede bobler der bevægede sig op i gennem min krop og evaporerede. Jeg forestillede mig at det var en kraft fra jorden. Jeg kom i tanke om en video jeg havde set af en mand, der fortalte at hvilke ting han havde lært af ayahuasca, hvor en af tingene var at han kunne grounde sig selv ved at være i kontakt med jorden og gå i bare fødder. Dengang havde jeg tænkt at det var spøjst hvor konkrete de ting han følte han havde lært, havde været. Det var en behagelig følelse, men der var nu gået 45 minutter siden jeg havde taget mimosaen og jeg vidste at det var normalt at man tog en booster. Jeg forventede at det ikke ville nå højere end på nuværende tidspunkt. Hvis jeg ikke tog mere, tænkte jeg, så ville jeg blot få to ceremonier, der var for svage, for jeg havde ikke tænkt mig at koge mere i morgen. Jeg rejste mig og overvejde, hvor meget jeg skulle tage af det resterende. Tænkte kort at planterne skulle fortælle mig, hvor meget jeg skulle tage, om jeg skulle tage både harmala og jurema eller blot jurema. Måske er min kronologi angående hvornår jeg havde episoden med følelsen om at der var planter der talte ikke er korrekt. Generelt kommer kronologien nok til at blive mere unøjagtig herfra. Jeg kom dog væk fra tanken om, og valgte at det var mig selv der skulle vælge det. Jeg tog dem med over i cirklen. Jeg havde slukket for stearinlysene da jeg tog øjenskyggen på, og overvejde om jeg kunne se forskel på de to beholdere i mørket. Det kunne jeg dog godt, for harmalen var citronfarvet, juremaen var rødbrun. Jeg åbnede harmalaen uforsigtigt og spildte vist lidt. Det gjorde ikke noget. Jeg ville tage halvdelen, og drak. Da jeg tog den ned igen lignede det at jeg havde drukket mere en halvdelen og jeg blev ret nervøs. Der var imidlertid ikke noget at gøre, så jeg måtte bare slappe af. Jeg satte ventede og begyndte at kunne mærke noget mere, dog kan jeg ikke huske hvad. Jeg nåede at tænke at det jeg kunne mærke dog ikke kunne være fra det jeg lige havde drukket. Hvor meget havde jeg i maven? Hvis jeg havde meget harmala i maven i forvejen og nu havde drukket mere, ville det ikke være så godt. Måske fik den nervøsitet mig til at trække mig sammen i brystet, i hvert fald blev jeg mere nervøs og forsøgte om man kunne brække noget af det op, men det kunne jeg ikke. Efter 5-10 minutter drak jeg alt juremaen. Samlede de fire beholdere så de stod fint. Nu var der ikke mere at vælge, uanset om det ikke virkede.

## Trip

Jeg begyndte at falde lidt ned. Musikken blev lidt klarere. Jeg har normalt en del spjæt rundt i min krop, man kunne kalde dem mikrotics, de begyndte at være tydeligere. De forskellige elementer i min bevidsthed begyndte at blive smoothet up, som når man snakker under vand, flød de lidt over hinanden. Jeg kunne mærke mit hjerte, som jeg ofte kan, men jeg havde følelsen af at det signal jeg kunne mærke var lidt længere borte. Jeg fik tanken at min krop er et stort netværk af celler, der kommunikerer med hinanden, men at hvert sted i kroppen hører signaler fra resten af kroppen som om de var fjernt borte. Når der er lidelse et sted i kroppen er det de celler der sender signaler ud i det større netværk om at de vil have opmærksomhed eller skal hjælpes. Der begyndte at være flere sansninger i min krop, der var tydelige. Heromkring konkluderede jeg klart, at jeg var i gang med at trippe, da det begyndte at minde meget om LSD. Jeg havde ikke forventet at det ville være så kropsfokuseret, jeg havde fået indtryk af, at det ville være mere visionært. Det var bølger af energi, muskler der spændte og afslappede rundt om i kroppen, i næste, tænding og ryg. De havde alle en fraktal karakter, der bedst kan forstås ved at forsøge at se på billeder af fraktaler og forestille sig hvad det ville svare til i følesansen. På en måde var fraktaliteten markant, men den var ikke så kantet som med LSD. Dog sagde jeg til mig selv, at man godt kunne mærke at det var et tryptamin og kom til at tænke på titlen på en bog, jeg ikke har læst, der hedder Tryptamine Palace. Et palads er vældigt geometrisk og ordnet med dets fliser og arkitektur og symmetri. Når ens sind begynder at være fraktalt begynder det hele at virke som et palads, hvilket er smukt.

Mit selv begyndte at langsomt erodere, efterhånden som jeg mere synes at være et netværk af kommunikerende celler, der var tæt på hinanden men som også kun var forskellig fra resten af verden i den grad at kommunikationen til andre dele af verden er begrænset. Det var altsammen tanker jeg nogenlunde havde haft før. Jeg tænkte på det jeg havde skrevet tidligere i dag. Jeg kunne ikke huske første part, først det med at få en vej at gro. Spørgsmålet virkede en smule meningsløst for mig: Der var tydeligvis ikke noget rigtigt jeg, hvis jeget skulle gå nogen vej skulle det være ikke at gå nogen vej, bare at være dette distribuerede noget, lytte til kroppens signaler og forstå at det var grupper af celler, der kommunikerede med hinanden. Jeg, for ja jeg var der stadig, blev lidt nedtrykt ved tanken for følte at jeg så ofte gjorde det, at jeg havde brugt så lang tid på at meditere og ofte lyttede til min krop i hverdagen, men uden at det synes at have nogen effekt. Jeg kan ikke rigtigt huske hvad der så skete, og det er jo allerede blot en unøjagtig beskrivelse, i hvert fald begyndte jeg at mærke min overkrop og mit hjerte. Jeg tænkte på min anden linje om rødderne til min lidelse, og da jeg allerede var i bestemte tankebaner tænkte jeg at rødderne til min lidelse lå i mit hjerte, at jeg ikke skulle være bange for at lytte mere til mit hjerte. Jeg rettede koncentrationen mod mit hjerte og følte at der var en stærk sammenhæng mellem min mave, hjerte og tarme, selvom jeg ikke havde noget begreb om biologien der skulle understøtte noget sådant. Jeg kan mærke at jeg begynder at have svært ved at huske kronologien nu. Natten inden havde jeg drømt et drama mellem mig og min mor, hvor jeg havde været vred på hende over at hun holdt mere af min søster en mig. Jeg har haft flere drømme om drama mellem mig og mine forældre, som jeg ikke har kunnet forklare, fordi  jeg synes vi har et godt forhold. Når jeg fokuserede på mit hjerte og tænkte på dette, følte jeg at jeg i mit hjerte bar noget af min mors lidelse og hendes sygdom, og at de dybe elementer i mit sind der har modstand mod min mor ikke har modstand mod hende men mod hendes lidelse. Jeg tænkte, at fordi vi er tæt forbundne, så er lidelsen også tilstede i mig. Jeg havde den tanke at jeg ikke skulle bære rundt på det, men fik dog ikke nogen ide om, hvad jeg skulle gøre for at slippe af med det. Iblandt alt dette var der andre tanker med det tema at kroppen og sindet ikke kunne adskilles og ligefrem den tanke at man ikke kunne sige at lidelser i det ene var manifestationer af lidelser i det andet. En form for ikkedualisme, der dog ikke var særligt klart formuleret.

Jeg havde flere tanker der var ret gode, og som virkede helende. Jeg havde nogle intellektuelle tanker om sandsynlighedsregning og hvordan den nuværende maskinlæring var langt fra det som foregår i hjernen, men hvor det dog virkede inden for rækkevidde, at man kan nå dertil. Jeg tænkte på en ven, måske Peter, og sendte ham kærlighed. Jeg tænkte at jeg var et dårligt menneske, at jeg ikke gjorde det noget oftere, selvom jeg fra nuværende synspunkt ikke tror det er sandt, selvom man altid kan gøre det mere. Jeg tænkte på Mathias og William fra mit studie, som jeg i et år har haft en mærkeligt forhold til, ikke udadtil men indvendigt, hvor jeg ikke forstår hvad det bunder i. Med Mathias fik jeg det indtryk, at der langt ude i det store netværk var kræfter der forbandt os, og som gjorde at vi var koblede på en måde, men at det ikke betød at jeg burde lægge mere i det. Jeg kom til at tænke på min tid på efterskolen, hvor jeg i begyndelsen gerne ville være ven med Jørgen, og at det nok var fordi jeg kunne se at han ville blive populær, men at det ikke var så meget en tanke som et underliggende faktum af de krafter han var, eller den tiltrækning han havde på et dybere plan i det netværk der forbandt os, det er svært at forklare. Jeg tænkte at det måske var det samme med Mathias og William, at de var populære eller havde status, og at det var min adskillelse fra folk med status, der var kilden til mit følelsesmæssige forhold til dem, hvilket var en anden vinkel. Med William har jeg haft den tanke tidligere, og jeg tror den er rimelig præcis. Det var dog en dag i skolen, hvor han talte om en undersøgelse, der viste at 40% af venstreorienterede ikke ville bo ved siden af en fra Dansk Folkeparti, hvilket også er højt, men han mente at det viste at så mange var nogle idioter elle noget i den retning. Det ramte mig og i dagene efter lå det mig alt for meget på sinde, selvom jeg prøvede at skubbe det væk og også at sende ham kærlighed. Normalt har jeg følt at jeg har været åben og forstående over for hans tanker og så videre, uden at være enig, men måske har det på en eller anden måde vokset sig til et nag, fordi det har noget med ens identitet at gøre. Det er jo svært ikke at binde sin politik sammen med identitet.

## Problemer

Nu begynder det snart at gå i en dårligere retning, men jeg har svært ved at huske detajerne om overgangen. Jeg tror generelt at jeg begyndte at trippe mere kraftigt, og måske bevægede jeg mig over til at tænke over min fremtid. Jeg fik en stærk følelse af validering af mit ønske om mine planer om at uddanne mig i bioinformatik, der var violet og lysegrønt tryptaminflimmer, hvor jeg følte at bioinformatik både var sejt og futuristisk og at det var godt. Jeg følte altså at jeg skulle fortsætte på den vej jeg allerede var og ikke behøvede en ny. Jeg tænkte at hvis jeg blev på den, så kunne jeg være på rette spor. Jeg følte at jeg skulle indrømme at jeg var intelligent, og at det var okay hvis jeg ikke havde så meget social eller seksuel success, fordi det var fint at jeg bare lavede det jeg kunne lide og måske var lidt anderledes. Pludselig var det som om der begyndte at åbne sig et rum ovenfor mit hoved, at min bevidstheds fokus var over mit hår. Der var meget mørkt med fraktale former der var meget komplekse. Det mindede mig om at være syg eller have mareridt da jeg var barn, hvor ting kunne være meget store. Jeg ved ikke helt hvad koblingen var, men jeg begyndte at føle mig syg og ekstremt ked af det. Jeg prøvede at finde tilbage til de tanker jeg havde blot et minut tidligere, hvor jeg havde været glad og haft det godt. Jeg tænkte at det jo også var en del af det at gennemføre ritualet at man skulle igennem noget meget svært. Selvom kronologien ikke er helt på plads her, så var der også noget med William, hvor jeg følte at det jeg havde fundet med bioinformatik og på en måde en genkonfirmation af mine værdier også betød at jeg ville anerkende at jeg ikke skulle bevæge mig i forhold til mine holdninger, selvom jeg nu ikke synes at de er så skarpe.

Jeg fik det rigtigt dårlig og jeg havde nogle tanker, der er svære at beskrive, jeg følte at jeg så et mønster i spændet mellem venstre og højre, det ordentlige og det venlige. Jeg nåede at tænke på en snak jeg havde haft med Max om det feminine og det maskuline. Jeg så et eksempel på mønsteret hvor universitetet og forskningen undlader at udtale sig normativt. Noget med, at selvom forskningen bliver brugt til noget godt og til at gøre verden bedre så må det ikke blive bekræftet. At selvom universitetet er noget universelt, så kan det ikke bringes ind i det universelle etiske. Måske også noget med at der er andre dele af samfundets institutioner, hvor der er en form for ordentlighed og rigiditet som gør at man ikke kan mødes som blot mennesker. Måske havde jeg svært ved at navigere i dette, måske har det noget at gøre med min isolation, måske havde jeg bare disse tanker på samme tid som jeg begyndte at få det dårligt at blot fysiologiske grunde. Jeg tog øjenskyggen af og kiggede på min ene plante. Den var uhyggelig for mig. Mit rumlige sans var forvrænget. Jeg havde gryden foran mig, men det var som om der var langt ned, og igen mindede det meget om den forvrængning der var tilstede i mine mareridt som barn, men samtidig med en karakteristisk psykedelisk karakter, hvor sansningen var meget symmetrisk og elektrisk. Jeg prøvede at brække mig, hvilket ikke lykkedes. Jeg havde det så dårligt og jeg ville bare have at det skulle komme ud men det kunne det ikke. Musikken spillede vist stadigvæk. Jeg var meget sørgelig og følte mig klam, men uden at kunne sætte ord på det. Det var som om der ikke var noget konkret, hvilket måske også var forvirrende, fordi jeg følte at de dårlige aspekter af et trip skulle have noget at gøre med at man konfronterede noget af sig selv. Jeg bøjede mig forover og spyttede ned i gryden. Jeg sagde "Kasper, ryd op!" som om jeg var en voksen, formentlig med hentydning til hele showet om at tage de her stoffer. Det føltes som en forkert ting.

Det fortsatte og blev mere intenst. Jeg følte at jeg begyndt at miste min forstand. Jeg havde svært ved at huske tidsrammen for hvor jeg var. Tidligere, da jeg havde undersøgt mit hjerte havde jeg tanker om hvordan sinde giver en tilfældig ramme eller kontekst for ens koncentration, således at man når bevægede mig fra maven til hele rummet og lyden af musikken, så bevægede kontekst for forståelse sig på en eller anden måde. Det giver ikke rigtig mening for mig nu, men i hvert fald var der noget med temporal kontekst. Her begyndte min temporale kontekst i hvert fald at blive fuldstændig uoverskuelig, og jeg fik sagt til mig selv "Jeg har taget nogle planter", men det var hurtigt væk igen. Det var ikke noget at holde fast i. Jeg begyndte at ånde tungt med åben mund med store åndedrag, måske fordi jeg begyndte at blive nervøs for mig hjerte, jeg tænkte på at Ariana Grandes sang Breathing og at det måtte være sundt nok at tage store åndedrag. Det virkede også og jeg begyndte at kunne mærke ilten i min krop, jeg vendte mere tilbage til nuet og kunne se at jeg var i gang med ceremonien. Musikken spillede og jeg havde store åndedrag. Jeg tænkte på om Camilla var vågen inde ved siden af, og kunne høre min musik og minde åndedrag og at hun måske tænkte at jeg var en rigtig new-age person. Jeg følte at de store åndedrag frembragte noget maskulint i mig, jeg følte mig på en måde stærk. Jeg tænkte på en af mine højskolelærere som jeg måske tænker som en meget maskulin person. Jeg tænkte at jeg burde ånde mere på denne måde i min hverdag. Derefter tænkte jeg at det nok ikke var godt at blive ved med at ånde på den måde og prøvede at dæmpe dem og gøre dem mere sagte, men fik det straks dårligere. Jeg prøvede lidt igen men stoppede. Jeg vendte tilbage til forrige håbløse og dårlige tilstand.

Jeg bøjede mig forover og endte med at værre på alle fire, væltede sikkert en plante. Derefter transitionerede jeg over i en tilstand, hvor jeg ikke havde kontrol over mine handlinger som man normalt tænker det. Min kognition og eksekutive funktion var horribel. Der var ikke nogen rigtig temporal kontekst eller plan for mine  handlinger, det føltes som om mine bevægelser var resultatet af uafhængige mønstringer af lokale dele af min krop; mine lemmer bevægede sig selv på en ekstremt klodset måde hvor jeg vælgede planterne foran mig ved at kravle igennem dem i mørket bevæge mig op på ståben. Det føltes som om alting gik rigtig hurtigt, at jeg  skulle skynde mig selvom jeg ikke vidste hvad jeg skulle. Jeg fumlede mig vej hen til badeværelset. Hvis det ikke havde været så klodset ville jeg have sagt at det var ren primal intelligens. Jeg endte ude på badeværelset med vidste ikke hvad jeg skulle, måske var det mine perceptioner i øjeblikket der afgjorde det. Der vendte noget kontekst eller tanker tilbage. Jeg fik billeder af at være en mand, en rigtig mand, der havde værktøj og som kunne fikse et toilet. Jeg rev alt tøjet af mig og smed det ud på gangen og satte mig på hug med ansigtet dybt nede i toilettet uden at tænke over at det var klamt. Jeg spytede og vrængede ned i afløbet, prøvede at give slip på noget, jeg ikke vidste hvad var. Jeg opdagede at jeg havde hovedet langt nede i toilettet og at det nok var uhygiejnisk, jeg rejste mig op, stadig med rigtig dårlig balance, begyndte at vaske hænder og tænkte på mor eller noget feminint. Måske at hygiejne var femninint. Jeg vill i bad, bare skylle mig selv. Det var godt, det gik fint, selvom jeg stadig var hæmmet. Jeg huskede Arambol i Indien, hvor jeg også havde taget en meget lille dose LSD, og hvor jeg følte at der var noget ved at være ung og fri og bananer og hostels og at være single, og Vibeke og tropisk. Jeg tørrede mig. Jeg havde fået lidt mere kontekst. Det var gået rigtig dårligt med at tage de planter og nu skulle jeg i seng, det var det bedste. Klokken var måske 8. Jeg bevægede mig over i seng uden hensyn til mine omgivelser og planter.

## Død

Jeg lagde mig nøgen under dynen, følte at der var noget rigtigt ved det. Jeg begyndte at være bange for at jeg skulle dø i nat, måske fordi jeg tænkte at jeg ville overdosere, måske uden at tænke. Jeg tænkte at jeg kunne blive kvalt og dø. Jeg blev mere og mere forvirret. Jeg begyndte at snakke højt. Sagde flere gange "Ja, det giver mening" til tanker jeg havde, som jeg ikke kan huske, og jeg sagde det med en lidt anden personlighed. Jeg sagde "Man skal ikke ligge sig til at sove om natten, hvis man bliver kvalt". Jeg følte noget med en sygeplejerske, måske Lisa, og hvordan man ville passe på mig. Jeg tror blandede det sammen med at der er folk der dør i deres eget bræk hvis de har drukket alkohol. Jeg kunne ikke huske at jeg kun havde meget lidt i lang tid. Jeg sagde senere med samme voksne lidt feminine stemme "Nej, man skal ikke være vågen hele natten.", "Hvis man har det dårligt, skal man ikke være vågen hele natten", "Ja, det giver mening". Jeg lagde mig til at sove og begyndte nu at frygte at jeg skulle dø af kulde, da jeg ikke har haft tændt for radiatoren, så jeg skruede fuldt op. Jeg var bange for at dø, jeg tænkte ikke over at spørge mig selv om jeg frøs eller ej, hvilket jeg ikke gjorde. Jeg vadede ud af sengen og åbnede tog alt hvad jeg kunne finde af ekstradyner, jakker, vasketøj. Jeg tabte vaksetøjet i mørke ude på gulvet, der kom en lampe med og noget af det landede på sengen andet oven i planterne. Jeg tænkte på igloer, om at man skulle gøre alt hvad man kunne for at holde sig varm.

Forestillingen om at jeg skulle dø begyndte at forplante sig mere og mere i min bevidsthed, mens jeg lå under tøjet og dynen og lampen. Der var noget af mig, der kunne tænke på sandsynlighed for at dø og at den nok var lav. Jeg rejste mig og fyldte min drikkedunk og drak noget vand og fandt en bøtte at kaste op i, hvis jeg skulle det, også med den moderlige sygeplejerskepersonlighed. Jeg begyndte at tænke på jul og at hvis jeg døde i nat ville jeg ikke nå til hjul. Begrebet om "i morgen" begyndte at vokse i betydning sammen med tanken om at i morgen kun måske var i morgen, hvis man døde i nat. En tanke om at man mest døde om natten, at de fleste dør om natten. Mine tanker var ikke som ellers, de var meget simple, de var små begreber der blev sat op mod hinanden sammen med mareridtsforvirring og syghed. Jeg fik en tanke om at jeg skulle bestille lægetid og tandlægetid og begyndte at finde min computer frem, men så sagde en voksen side at det kunne jeg gøre "i morgen", og derefter vendte jeg tilbage som i en loop til at cirkulere om i morgen og om at dø. Jeg blev mere overbevist om at jeg skulle dø, og jeg rejste mig for at åbne låse døren op, så man kunne finde mig. Jeg blev optaget af julegaver, hvad skulle jeg give i julegave hvis jeg var død? Ironisk nok, tænkte jeg at de kunne få min jurema. Jeg rejse mig op, fandt min blok frem og skrev: "Julegaver! Der er nogle planter". Da jeg skrev udråbstegnet tænkte jeg på Caroline og en slags optimistisk fællesskabsagtig følelse, hvor noget som julen måske ikke giver så meget mening men vi leger med for at have fødderne på jorden. Jeg lagde notesblokken udenfor min dør. Jeg lagde mig til at sove. Noget af mig troede at jeg skulle dø, noget andet sagde "Hvis du dør i morgen, så er der i hvert fald julegaver" med et smil, en mærkelig blanding af at være sikker på det og bare lade som om. Jeg tænkte nu på flere aspekter: Hvis jeg døde, så ville "de" ikke vide om jeg var glad. Jeg fandt noget papir. Måden jeg skrev på var helt mærkelig: Jeg stod foroverbøjet med hovedet mod skrivebordet så jeg ikke kunne se papiret og skrev "Jeg er glad :)", og åbenbart skulle jeg også skrive kodeord til min computer "struct" og senere flere
kodeord.

Jeg tænkte på at jeg nok bare døde, fordi jeg havde været uintelligent, det er ikke alle der er intelligente nok til at holde sig i live uden at gøre noget dumt, og jeg var bare endt med at slå mig selv ihjel og sådan var det bare. Jeg lagde mig under dynen og havde det fint med at skulle dø, jeg sagde "Døden, jeg elsker den." Jeg havde læst en beskrivelse af en persons oplevelse med Ayahuasca, hvor han havde en vision om at han døde, men hvor han havde været bevidst om at det var en rituel død og ikke en rigtig død. Jeg var ikke i stand til at skelne. Jeg tænkte at hver nat døde man og man genopstår, og at det er godt, og noget med flere verdener, hvor man dør i den ene. Jeg tænkte på min oldemor, der var død, og at man efter døden transcenderede frygten for døden og levede på en måde der ikke var bundet af kroppe, og at årlige planter og andre sjæle lever på en måde, hvor de ikke er så bange for at dø, at hvis man lever på tværs af liv og død, så når man længere ud i noget mere abstrakt, en mere abstrakt dimension. Det var vigtigt for mig at man døde hver nat, og noget med gamle mennesker, men det begyndte selvfølgelig snart at være uforståelige drømmeforestillinger. Noget  med julen var der stadig, og jeg følte jeg kunne mærke julen som et ritual der havde en eksistens i det mere abstrakte netværk, noget der lavede en symmetri der havde indflydelse på folks eksistens på et dybt plan, på en astrologi-lignende måde. Jeg tænkte at når man døde ville man kunne se mange flere af disse ting, de dybere strukturer.

Jeg faldt ikke i søvn, jeg faldt bare længere ned i min sygelige tilstand og var også i nogle slags loops, der var som drømme men byggede videre på nogle af temaerne, hvor jeg tænkte det samme igen og igen med nogle mellemrum hvor jeg tænkte nyt. I det hele taget er det overraskende, hvor meget der var tanker frem for billeder. Jeg tror jeg var tættest på at sove mellem 2 og 4.

## Tilbagevendende fornuft

På et eller andet tidspunkt om natten, måske klokken 5 begyndte jeg at tænke mere rationelt igen, og kom i tanke om at jeg havde troet at jeg skulle dø. Jeg rejste mig og fandt blokken uden for døren. Jeg synes det var så pinligt at den havde ligget der, for jeg havde nok lagt den der klokken 20. Jeg forstod også hvad jeg havde lavet med alt tøjet der lå ud over det hele, og opdagede at en af planterne var gået helt i stykker og at andre var blevet kvæstet. Jeg følte at det havde været en total fiasko: Jeg havde lavet ritualet for at åbne mere op overfor planter og så var jeg bare endt med at ødelægge dem. Jeg prøvede at lægge det bort og forblive i en positiv sindstilstand. Jeg tror især blokken udenfor min dør irriterede mig, fordi jeg ikke vidste hvad jeg skulle svare hvis nogen spurgte. Jeg begyndte at overveje hvad sandsynligheden var for at nogen havde læst den.

Da klokken blev 6 om morgenen stod jeg op. Jeg synes det var ironisk at jeg ikke var faldet i søvn, da det at falde i søvn havde været svarende til at dø i mine tanker. Jeg puttede tøjet tilbage i skabet og stillede planterne tilbage på deres pladser. Jeg spiste noget havregryn og drak noget vand. Jeg havde meget ondt i hovedet og når jeg rejste mig følte jeg at jeg var ved at besvime fordi jeg ikke kunne få blod til hovedet. Jeg fik sovet 2 timer omkring 8-10. 

## Dagen derpå

Jeg tænkte om morgenen, at jeg ville stoppe med at at tage noget som helst måske udover langt ude i fremtiden og bare fokusere på at være rigtig sund, donere noget blod, få et godt hjerte.

Resten af dagen har jeg bare haft sygedag med at ligge og prøve at sove, lave lidt mad, se en dokumentar,  læse noget machine learning og for noget tid siden begyndte jeg at skrive dette. Jeg har også opdaget, at jeg overhovedet ikke tog så meget af den anden portion af harmala som jeg troede. Derfor er årsagen til at det gik så dårligt, for på de fleste planer gik det dårligt, formentlig at jeg tog alt for meget jurema. Det ville have været langt bedre ikke at have taget mere, og så vente til en anden gang.